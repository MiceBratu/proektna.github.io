Intel Core Mobile процесорите ги имаат истите типови на процесори како Intel Core i3, Core i5, Core i7 и Core i9.
Овие процесори се со помала потрошувачка и перформанси. Најновите Mobile процесори на Intel се од Tiger Lake генерацијата.
Во оваа генерација има голем избор на различни типови на процесори. Од нив може да ги одделиме:
Core i9-11980HK (8 јадра, 16 нишки); Core i7-11800H (8 јадра, 16 нишки); Core i5-11400H (6 јадра, 12 нишки) и Core i3-1125G4 (4 јадра, 8 нишки).
Секој од овие процесори е добар во својата категорија на лаптопи, но како најмоќен во моментот е Core i9-11980HK.
Овој процесор може да достигне брзина до 5ghz на 1 или 2 јадра. Неговата потрошувачка изнесува околу 65w.

Intel Pentium™ лаптоп процесорите за прв пат се појавиле во 2003 година во форма на Pentium M 32-битната серија на процесори.
Овие процесори имаат максимална потрошувачка до 27w. Првиот Pentium M процесор бил наречен <b>Banias</b>.
Овој процесор имал потрошувачка до 24.5w, брзината му варирала од 900mhz до 1.7 ghz и имал само едно јадро. 
Денешните Pentium-опремени лаптопи се и како нивните десктоп верзии, односно се поделени на Pentium Gold и Silver.
Обично овие процесори се со 2 јадра и 2 нишки, но некои од поновите може да имаат и 4 нишки.
Овие процесори се одлични за поефтините уреди. Како некои од попознатите Pentium лаптоп процесори може да ги одделиме:
Pentium SIlver N5030, Pentium Gold 6405U, Pentium Silver N5000 и сличнo.

Celeron се процесори од Intel кои се базирани на IA-32 и x86-64 архитектурите и тие се на дното на листата од Intel процесорите.
Тие за прв пат се појавиле во 1998 година и првиот Celeron процесор бил базиран на Pentium II процесорот.
Со текот на годините, уште многу Celeron процесори биле базирани на Pentium III, Pentium 4, Pentium M и Intel Core процесорите.
Celeron процесорите обично има многу помалку кеш меморија и некои од нивните понапредни карактеристики се намерно исклучени.
Овие понапредни карактеристики имаат голем удар во перформансите на Celeron процесорите.
Некои од најновите Celeron процесори се G5925 и G5920 и тие имаат по 2 јадра и 2 нишки, 
додека нивната брзина може да достигне максимум до 3.6ghz.

Како Core и Pentium лаптоп процесорите, имаме и Celeleron лаптоп процесори.
Овие процесори како и нивните десктоп верзии, се најслабите и најефтините процесори за во лаптоп произведени од Intel.
Овие процесори се користат во многу лаптопи и имаат солидни перформанси во однос на цената на самиот процесор.
Celeron лаптоп процесорите се разликуваат од другите процесори на Intel заради тоа што многу работи недостасуваат.
Многу од напредните технологии кои ги има во новите Pentium и Core процесори се намерно исклучени во Celeron.
Некои од попознатите Celeron процесори кои се користат во лаптопи се: 
Celeron N4000, N4020, SU2000, T3000 и слично

Intel Server графичката овозможува голема густина и мала латентност на транскодирање и играње Андроид игри на мрежа.
Оваа графичката е првата дискретна графичка наменета за дата центри која е базирана на новата Intel X архитектура, која е дизајнирана да расте пропорционално.
Една ваква графичка подржува околу 20 андроид игри. Исто така, ги подржува сите фрејмворкс како AVC, HEVC, MPEG2, VP9 и AV1.
Графичката е составена од 128-битен мемориски бус и има 8gb DDR4 RAM. 
Tencent Games и Ubitus се двете најпознати Cloud гејминг компании и тие исто така користат Intel Server графички.

Intel Iris Xe е една од најраспространетите интегрирани графички во лаптопите кои се произведени од 2020 година до сега.
Таа е интегрирана во популарната 11-та генерација на Intel Core i5 и i7 G7-серијата. 
Може да се каже дека Iris Xe е најдобрата интегрирана графичка иако е со далеку послаби перформанси во споредба со новите гејмерски графички како Nvidia Geforce GTX или RTX сериите. 
Intel Iris Xe графичките имаат од 80 до 96 единици за извршување, од 640 до 768 единици за засенчување и можат да достигнат брзина од 1100mhz до 1350mhz.
Овие графички постојат само како интегрирани графички во моментот, но наскоро Intel планираат да ги употребат и во форма на дискретна графичка.
Перформансите на Iris Xe се одлични за една интегрирана графичка.

<b>Radeon Pro</b> се графички кои се дел од професионалниот тип на графички на AMD. 
Овие графички ги замениа FirePro графичките во 2016 година.
Споредени со обичните Radeon графички, овие се наменети за користење во работни станици, CAD, CGI, DCC или пак други програми.
Овие графички директно се натпреваруваа со графичките на NVIDIA, односно NVIDIA Quadro.
Првата Radeon Pro графичка е <b>Radeon Pro Duo</b>. Оваа графичка е всушност две R9 Nano на една плоча.
Најновата Radeon Pro графичка е Radeon Pro VII. Оваа графичка е базирана врз Vega 20 архитектура, има 60 процесирачки единици и 3840 стрим процесори.
Исто така има околу 16gb HBM2 меморија со мемориски интерфејс од 4096-бита.













